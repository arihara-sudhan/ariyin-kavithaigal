### காதல்
<img src="https://chobirdokan.com/wp-content/uploads/alone-boy-hd-wallpaper.jpg" width="100%">
குளிர்மழைச் சாரலின்
வெளிர் மின்னொளியொன்று
தளிருடல் கன்னிமுகம்
தரிசிக்கச் செய்தது!

கண்கள் தரிசித்தன! - அவள்
கன்னங்களோ எனை பரிகசித்தன!
எண்ணங்கள் எழும்பின! - அவள்
என்னில்லம் புகுவாளோவென!

தூக்கமும் போனது! - அது அவள் தந்த
தாக்கமென ஆனது!
ஏக்கமும் நிறைந்தது! - அவள்
என்னவள் ஆவாளோ என!

கனவிலும் வருபவள் - என்னிடம்
கணவா என வருவாளோ?
மனதினுள் நிறைந்தவள் - என்னுடன்
மணமேடை உறைவாளோ?

கேள்விகளெனும்
வேள்வியில் வளர்ந்துவிட்டது அது!
“காதல்”