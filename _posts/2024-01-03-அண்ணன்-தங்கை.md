### அண்ணன் தங்கை
<img src="https://e0.pxfuel.com/wallpapers/42/6/desktop-wallpaper-cute-brother-sister-grass-field-children-flowers-book.jpg" width="100%">
கண்ணில் தூசு பட்டால்<br>
அண்ணே என துடிப்பாள்! - ஒரு<br>
பெண்ணில் என் கண்பட்டால்<br>
கண்ணிலேயே அடிப்பாள்!

கோவத்தில் முகந்திருப்பி<br>
பேசாதது போல் நடிப்பாள்!<br>
பாவம்போல் முகம்வைத்தால்<br>
பக்கம்வந்து அணைப்பாள்!

அழுதாருமின்றி இருக்கையில்<br>
அன்னையாய் தேற்றுவாள்…<br>
தொழுதொழுகும் நேரத்தில்<br>
அண்ணனுக்காய் வேண்டிடுவாள்…

மறுவீடு செல்லுகையில் என் மனத்தில் ஒருபங்கு மரிக்கும்!<br>
இதுவரை சரியாக கண்டுகொள்ளப்படாத அவள் முகம்…<br>
வந்து வந்து “அண்ணே” என அழைக்கும்…<br>
தங்கை! என் உதிரம் கொண்ட தங்கமங்கை…