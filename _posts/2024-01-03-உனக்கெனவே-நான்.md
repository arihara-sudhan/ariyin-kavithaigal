### உனக்கெனவே நான்
<img src="https://w0.peakpx.com/wallpaper/867/427/HD-wallpaper-couple-moon-boy-proposes-girl-couple-in-love-moon-background.jpg" width="100%">
வெண்ணிலவை சாட்சியாகக் கொண்டு
பெண்ணொருத்தியிடம் பேசிக்கொண்டிருந்தேன்…
முன்னிருந்த நொடித்துகள் வரை,
உன்னொருத்தனைப்போல் கண்டதில்லை என்றாள்…

கண்ததும்பி நின்றாள் காதலையும் வளர்த்து…
பெண்ணவளிடம் எப்படி உரைப்பேன்…
முன்னொருத்தி முகம்பார்த்து
முயங்கிப்போனவன் நானென்று!

அந்த “கொடுத்து வைத்தவன்” நானில்லை என்று
அவள் கண்துடைத்து விடைபெற்றேன்…
இதயத்தை “என்னவளிடம் மட்டுமே
கொடுத்து வைத்தவன்” நான் என்பதால்…

வெண்ணிலவு வேகமாய் சென்று,
என்னவளிடம் கூறியது…
பெண்ணினத்தில் நீயன்றி
இன்னொருத்தி - உன் “கண்ணனுக்கு இல்லையடி…”