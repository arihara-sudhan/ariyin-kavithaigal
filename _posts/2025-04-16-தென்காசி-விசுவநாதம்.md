சாம மர்த்த சாம மொன்றில் சந்திரன் ஒளிர்ந்திட<br>
சாம்பல் சுடலை சாம்பல் சருமம் மேவியே நிறைந்திட<br>
சங்கில் நஞ்சு தங்கிட சதங்கை பாதம் ஓங்கிட<br>
சான்றோர் போற்றும் காசி தென் காசி விசுவநாதமே!

கொத்து ருத்து ராட்சமாலை ருத்திரன் கழுத்திலே<br>
குற்றாலத்து குளிர்ந்த நீரில் கூத்தன் கூந்தல் குளிக்குதே<br>
கொன்றை சூடும் கோமகன் கோலம் கொண்டு நிற்பனே<br>
சான்றோர் போற்றும் காசி தென் காசி விசுவநாதமே!
 
உலகமை தன் உடன் உரை உத்தமன் உருத்திரன்<br>
உருவம் அருவம் அருவுருவம் ஆகிய பவித்திரன்<br>
உற்ற சாம வேளையில் நட்டம் பயிலும் நாயகன்<br>
சான்றோர் போற்றும் காசி தென் காசி விசுவநாதமே!
 
பட்ட பாடு பயின்ற பனுவல் பத்திரங்கள் எத்தனை<br>
பெற்ற அவ மானங்கள் பேய் மனிதர் எத்தனை<br>
போதும் என்று பொசுங்கி சித்தம் போற்றுது சிவசித்தனை<br>
சான்றோர் போற்றும் காசி தென் காசி விசுவநாதமே!
 
தென்னவன் எம் மன்னவன் தேகம் பாதி பெண்ணவன்<br>
விண்ணவன் எம் கண்ணவன் வேட தாரி ஆனவன்<br>
சொன்னவன் சிவா என சொந்தம் ஆகி நிற்பவன்<br>
சான்றோர் போற்றும் காசி தென் காசி விசுவநாதமே!
 
எந்த மாந்தர் எம்மவர் என்று தேடி அலைந்தனே<br>
நொந்த மனம் நோகுதே சொந்த தேகம் சோகுதே<br>
வெந்த சாம்பல் எடுத்தணிந்த விந்தக விண் அமுதமே<br>
சான்றோர் போற்றும் காசி தென் காசி விசுவநாதமே!
 
விழுந்த போது வீங்கி சிரிக்கும் சொந்தங்கள் வேதனை<br>
எழுந்த பொது தாங்கி நிற்கும் பந்தங்கள் சோதனை<br>
அழுந்த எந்த நேரமும் அணைக்கும் சொந்தம் சொக்கனே<br>
சான்றோர் போற்றும் காசி தென் காசி விசுவநாதமே!
 
நெற்றியி லொரு கண்ணனை நீலனை நெடுங்காலனை<br>
பற்றிடும் படப் பாம்பனை பரமனை பரலோகனை<br>
வெற்றி தரும் வீர வீர வீர விசுவநாதனை<br>
சான்றோர் போற்றி சந்தமுற்று வாழ்வர் வாழை போலவே!
